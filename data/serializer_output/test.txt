༄༅༅། །རྒྱ་གར་སྐད་དུ། ཨཥྚ་མ་ཧཱ་སྠཱ་(1) <«སྣར་»སྠ་>ན་ཙཻ་ཏྱ་(2) <«པེ་»«སྣར་»ཏ་>སྟོ་ཏྲ། བོད་སྐད་དུ། གནས་ཆེན་པོ་བརྒྱད་ཀྱི་མཆོད་རྟེན་ལ་བསྟོད་པ། །འགྲོ་བའི་བླ་མ་གཅིག་པུ་ལུམྦཱིར་(3) <«པེ་»«སྣར་»ལུམ་པིར་>བལྟམས། །སེར་སྐྱའི་གྲོང་ཁྱེར་གཞི་རུ་གནས་པར་མཛད། 
།ཡོན་ཏན་རིན་ཆེན་བྱེ་བས་བརྒྱན་པ་ཡི། །མ་ག་དྷཱ་(4) <«པེ་»«སྣར་»དྷ་>ཡི་བྱང་ཆུབ་ཤིང་དྲུང་དུ། །ཀ་ཤི་ཀ་ཡི་བཱ་རཱ་ཎ་སཱི་རུ(5) <«པེ་»«སྣར་»ཡི་བ་ར་ཎཱ་སེ>། །ཆོས་ཀྱི་འཁོར་ལོ་རྣམ་གྲོལ་རྨད་བྱུང་ནི(6) <«པེ་»«སྣར་»ན>། །ཉོན་མོངས་སྒྲིབ་པ་རྣམ་པར་གཅོད་མཛད་པ། 
།ཡེ་ཤེས་མཆོད་རྟེན་བཞི་(7) <«པེ་»«སྣར་»རྟེན་གཞི་>ལ་ཕྱག་འཚལ་ལོ(8) <«པེ་»«སྣར་»-ལོ>།  །ཛེ་ཏའི་ཚལ་དུ་ཆོ་(9) <«པེ་»«སྣར་»ཆུ་>འཕྲུལ་ཆེན་པོ་བསྟན། །མཆོད་རྟེན་མྱ་ངན་འདས་ཕྱག་འཚལ། །ཤཱཀྱ་ཐུབ་མཆོད་རྟེན་བརྒྱད་པོ་དག(10) <«པེ་»«སྣར་»དང་་> །ཕྱོགས་བཅུ་གཞན་དང་གཞན་རྣམས་ན། 
།བཞུགས་པའི་ཆོས་སྐུ་ཀུན་ལ་འདུད། །ཞི་ལ་རྟག་ཏུ་སྤྱིས་ཕྱག་འཚལ(11) <«པེ་»«སྣར་»+ལོ>། །འདི་ལྟར་སྤྲོས་པ་ཀུན་བྲལ་དཔེ་མེད་རྟག་ཅིང་དག་པའི་ངོ་བོ་ཉིད། །དེས་ནི་སེམས་ཅན་མ་ལུས་ཏིང་(12) <«པེ་»«སྣར་»རིགས་>འཛིན་བདེ་རྟོགས་བྱང་ཆུབ་ཐོབ་པར་ཤོག 
སློབ་དཔོན་ཆེན་པོ་འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།། (13) <«པེ་»།།མངྒཱ་ལཾ།་>
