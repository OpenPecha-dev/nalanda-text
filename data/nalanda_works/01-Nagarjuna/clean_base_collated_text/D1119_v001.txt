༄༅། །དཔེ་མེད་པར་བསྟོད་པ།


༄༅༅། །རྒྱ་གར་སྐད་དུ། ནི་རུ་(1) <«པེ་»«སྣར་»རཱུ་>པ་མ་སྟ་བཾ(2) <«པེ་»པ«སྣར་»བ>། བོད་སྐད་དུ། དཔེ་མེད་
པར་བསྟོད་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་ཞིག་
ལྟ་བས་ཕོངས་པ་ཡི། །འཇིག་རྟེན་འདི་ལ་ཕན་བརྩོན་ཁྱོད། །དངོས་པོ་མེད་པའི་
དོན་རིག་པས། །དཔེ་མེད་ཁྱོད་ལ་ཕྱག་འཚལ་བསྟོད། །གང་ཞིག་ཁྱོད་ཀྱིས་(3) <«པེ་»«སྣར་»ཀྱི་>
ཅུང་ཞིག་ཀྱང་། །སངས་རྒྱས་སྤྱན་གྱིས་མ་གཟིགས་པ། །ཁྱོད་ཀྱིས་(4) <«པེ་»«སྣར་»ཀྱི་>གཟིགས་པ་
བླ་མེད་དེ། །དེ་ཉིད་དོན་ནི་རིག་པ་ལགས། །དོན་དམ་པ་ཡི་ཡོད་པ་ཉིད། །
རྟོགས་དང་རྟོགས་བྱ་མི་མངའ་ཞིང་། །ཨེ་:མའོ་(5) <«པེ་»«སྣར་»མ་ཧོ་>མཆོག་ཏུ་རྟོགས་དཀའ་བའི། །
ཆོས་ཉིད་སངས་རྒྱས་རྣམས་ཀྱིས་རྟོགས། །ཁྱོད་ཀྱིས་ཅུང་ཞིག་མ་བསྐྱེད་ཅིང་། །
ཆོས་རྣམས་བཀག་པའང་མ་ལགས་ལ། །མཉམ་པ་ཉིད་ཀྱི་ལྟ་བ་ཡིས། །བླ་ན་
མེད་པའི་གོ་འཕང་བརྙེས། །འཁོར་བ་སྤངས་པར་གྱུར་པ་ཡིས། །མྱ་ངན་འདས་
ཁྱོད་མི་བཞེད་ཀྱི(6) <«པེ་»«སྣར་»ཀྱིས>། །འཁོར་བ་མ་དམིགས་པ་ཉིད་ཀྱི། །ཞི་དེ་མགོན་པོ་ཁྱོད་ཀྱིས་

རྟོགས། །ཁྱོད་ཀྱིས་ཀུན་ནས་ཉོན་མོངས་དང་། །རྣམ་བྱང་རོ་གཅིག་གྱུར་རིག་
པས། །ཆོས་དབྱིངས་མངོན་པར་དབྱེར་མེད་པ། །ཀུན་དུ་རྣམ་པར་དག་པར་
གྱུར། །གཙོ་བོ་ཁྱོད་:ཀྱིས་འགའ་(7) <«པེ་»«སྣར་»ཀྱི་གང་>ཞིག་ཏུ། །ཡི་གེ་གཅིག་ཀྱང་མ་གསུངས་ལ། །
གདུལ་བྱའི་འགྲོ་བ་མ་ལུས་པ། །ཆོས་ཀྱི་ཆར་གྱིས་ཚིམ་པར་(8) <«པེ་»«སྣར་»པའང་>མཛད། །མཁའ་
དང་མཉམ་པའི་ཐུགས་མངའ་ཁྱོད། །ཕུང་པོ་ཁམས་དང་སྐྱེ་མཆེད་ལ། །ཆགས་
པར་གྱུར་པ་མི་མངའ་བས། །ཆོས་རྣམས་ཀུན་ལ་བརྟེན་མ་ལགས། །མགོན་ཁྱོད་
སེམས་ཅན་འདུ་ཤེས་ཀྱིས། །འཇུག་པ་ཀུན་དུ་མི་མངའ་ཡང་། །སྡུག་བསྔལ་གྱུར་
པའི་སེམས་ཅན་ལ། །སྙིང་རྗེའི་བདག་ཉིད་གྱུར་པའང་ཁྱོད། །བདེ་དང་སྡུག་
བསྔལ་དེ་:བཞིན་དུ(9) <«པེ་»«སྣར་»གྱུར་པ>། །རྟག་མི་རྟག་སོགས་ལ་(10) <«པེ་»«སྣར་»ལས་>གཙོ་ཁྱོད། །དེ་ལྟའི་རྣམ་རྟོག་སྣ་
ཚོགས་ཀྱིས། །ཐུགས་ནི་ཆགས་པར་གྱུར་མ་ལགས། །ཆོས་རྣམས་གང་དུའང་
འགྲོ་འོང་མེད། །དེ་བཞིན་ཁྱོད་ཀྱིས་(11) <«པེ་»«སྣར་»ཀྱི་>གཤེགས་པའང་ལགས། །འགའ་རུ་
སྤུངས་:པ་མ་མཆིས་པ(12) <«པེ་»«སྣར་»པའང་མ་ལགས་ལ>། །དེ་ཕྱིར་(13) <«པེ་»«སྣར་»བཞིན་>དོན་དམ་རིག་པའང་ལགས། །ཀུན་གྱི་རྗེས་
སུ་ཞུགས་གྱུར་ཀྱང་། །འགའ་རུ་འབྱུང་བའང་མ་ལགས་ལ། །སྐྱེ་དང་ཆོས་དང་
སྐུ་རྣམས་ཀྱང་། །ཐུབ་ཆེན་ཁྱོད་ཀྱི་བསམ་མི་ཁྱབ། །གཅིག་དང་གཞན་པ་རྣམས་
སྤངས་པ། །བྲག་ཅ་ལྟ་བུའི་འགྲོ་བ་རྣམས། །འཕོ་དང་འཇིག་པ་རྣམ་(14) <«པེ་»«སྣར་»རྣམས་>སྤངས་
པ(15) <«པེ་»«སྣར་»པར>། །སྨད་པ་མེད་པ་(16) <«པེ་»«སྣར་»པར་>ཁྱོད་ཀྱིས་རྟོགས། །རྟག་དང་ཆད་པ་དང་བྲལ་ཞིང་། །
མཚན་ཉིད་མཚོན་བྱ་རྣམ་སྤངས་པར། །གཙོ་བོས་རྨི་ལམ་སྒྱུ་ཚོགས་(17) <«པེ་»«སྣར་»སོགས་>བཞིན། །
འཁོར་བ་ངེས་པར་རྟོགས་པ་ལགས། །བག་ཆགས་གཞིར་(18) <«སྣར་»བཞིར་>གྱུར་མཐར་ཐུག་པའི། །
ཁྱོད་ཀྱིས་ཉོན་མོངས་སྡིག་པ་སྤངས། །ཉོན་མོངས་ཉིད་ཀྱི་རང་བཞིན་ཡང་། །
ཁྱོད་ཀྱིས་(19) <«པེ་»«སྣར་»ཀྱི་>བདུད་རྩི་ཉིད་དུ་བསྒྲུབས། །དཔའ་བོ་ཁྱོད་ཀྱིས་(20) <«པེ་»«སྣར་»ཀྱི་>གཟུགས་རྣམས་ཀྱི། །
མཚན་མ་མེད་མཐོང་གཟུགས་མེད་བཞིན། །མཚན་གྱིས་འབར་བའི་སྐུ་ཉིད་ཀྱང་། །

གཟུགས་སུ་སྤྱོད་ཡུལ་ཉིད་དུ་མཐོང་། །གཟུགས་སུ་མཐོང་བས་མཐོང་མིན་ཡང་། །
མཐོང་ངོ་ཞེས་ནི་རྗོད་པར་བྱེད། །ཆོས་མཐོང་བས་ནི་ཤིན་དུ་མཐོང་། །ཆོས་
ཉིད་མཐོང་བ་མ་ཡིན་ནོ། །ཁོང་སྟོང་ཁྱོད་ཀྱི་སྐུ་ལ་མེད། །ཤ་དང་རུས་པ་
ཁྲག་:མེད་ཀྱང་(21) <«པེ་»«སྣར་»ཀྱང་མེད>། །ནམ་མཁའི་དབང་པོའི་གཞུ་བཞིན་དུ། །ཁྱོད་ཀྱི་སྐུ་ནི་སྟོན་
པར་མཛད། །སྐུ་ལ་བསྙུན་མེད་:མི་གཙང་(22) <«པེ་»«སྣར་»རུས་པའང་>མེད། །བཀྲེས་དང་སྐོམ་པ་འབྱུང་
མེད་ཀྱང་། །ཁྱོད་ནི་འཇིག་རྟེན་རྗེས་འཇུག་ཕྱིར། །འཇིག་རྟེན་སྤྱོད་པའང་
སྟོན་(23) <«པེ་»«སྣར་»བསྟེན་>པར་མཛད། །ལས་ཀྱི་སྒྲིབ་པའི་སྐྱོན་རྣམས་ནི(24) <«པེ་»«སྣར་»ཀྱང་>། །སྡིག་མེད་ཁྱོད་ཀྱིས་(25) <«པེ་»«སྣར་»ཀྱི་>
ཀུན་སྤངས་ཀྱང་། །ཁྱོད་ཀྱིས་(26) <«པེ་»«སྣར་»ཀྱི་>སེམས་ཅན་རྗེས་གཟུང་(27) <«པེ་»«སྣར་»འཇུག་>ཕྱིར། །ལས་སྤངས་
པར་(28) <«པེ་»«སྣར་»པ་>ཡང་རབ་ཏུ་བསྟན། །ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོ་ཐེག་
དབྱེར་(29) <«པེ་»«སྣར་»དབྱེ་>མ་མཆིས་ཀྱང་། །ཁྱོད་ཀྱི་(30) <«པེ་»«སྣར་»ཀྱིས་>ཐེག་པ་གསུམ་བསྟན་པ། །སེམས་ཅན་
གཞུག་པའི་ཆེད་དུ་ལགས། །རྟག་ཅིང་བརྟན་ལ་ཞི་བ་ཡི། །ཆོས་ཀྱི་རང་བཞིན་
ཁྱོད་ཀྱི་སྐུ། །རྒྱལ་བས་གདུལ་བྱ་འགྲོ་(31) <«པེ་»«སྣར་»དགྲོལ་>བའི་ཕྱིར། །ཁྱོད་ཉིད་(32) <«པེ་»«སྣར་»ཀྱིས་>མྱ་ངན་འདས་
པར་བསྟན། །གྲངས་མེད་འཇིག་རྟེན་ཁམས་རྣམས་སུ། །འདས་དང་བལྟམས་
དང་མངོན་བྱང་ཆུབ། །འཁོར་བའང་(33) <«པེ་»«སྣར་»བ་>ཐར་པར་མོས་རྣམས་ཀྱི། །ཁྱོད་ལ་གུས་
རྣམས་ཀྱིས་ཡང་(34) <«པེ་»«སྣར་»ཀྱང་>མཐོང་། །མགོན་པོ་སེམས་པ་མི་མངའ་ཞིང་། །རྣམ་རྟོག་གཡོ་
བ་མི་མངའ་ཡང་། །ཁྱོད་ཉིད་(35) <«པེ་»«སྣར་»ཀྱིས་>ངང་གིས་འཇིག་རྟེན་ལ། །སངས་རྒྱས་མཛད་
པའང་འཇུག་པར་འགྱུར། །:དེ་ལྟར་བདེ་གཤེགས་ཡོན་ཏན་ཚད་མེད་བསམ་མི་
ཁྱབ། །མེ་ཏོག་གིས་བརྒྱན་པ་ལས་(36) <«པེ་»«སྣར་»དེ་ལྟར་བདེ་…….ལས་བདག་གི་>བསོད་ནམས་གང་ཐོབ་པར། །གྱུར་པ་
འདི་(37) <«པེ་»«སྣར་»འདིས་>ནི་སེམས་ཅན་མ་ལུས་པ་འདི་དག །མཆོག་ཏུ་རྟོགས་དཀའ་ཐུབ་པའི་ཆོས་
ཀྱི་སྣོད་གྱུར་ཅིག །དཔེ་མེད་པར་བསྟོད་པ་སློབ་དཔོན་:འཕགས་པ་(38) <«པེ་»«སྣར་»-འཕགས་པ་>ཀླུ་སྒྲུབ་ཀྱིས་
མཛད་པ་རྫོགས་སོ།། །།

རྒྱ་གར་གྱི་མཁན་པོ་ཀྲྀཥྞ་(39) <«པེ་»ཀྲིཥྚ་«སྣར་»ཀྲྀཥྚ་>པཎྜི་ཏ་དང་། ལོ་ཙཱ་བ་:དགེ་སློང་(40) <«པེ་»«སྣར་»-དགེ་སློང་>ཚུལ་ཁྲིམས་
རྒྱལ་བས་བསྒྱུར་བའོ།།(41) <«པེ་»+མངྒ་ལཾ།།> 




